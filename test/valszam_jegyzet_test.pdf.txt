VALÓSZÍNŰSÉGSZÁMÍTÁS

1. Alapfogalmak

3

A valószínűségszámítás praktikusságát talán nem kell bizonygatni egyetlen olvasónak sem4: a legtöbb
kísérleti tudomány támaszkodik rá valamilyen formában. Az mégis kérdés, hogy az egyszeri halandónak
miért nem elég a „kedvező-per-összes” józan ésszel is kitalálható magasságaiban maradni?

Az egyik ok, hogy néha a naiv megközelítés helytelen vagy ellentmondásos eredményt ad. Ezt jól

demonstrálja a számos valószínűségi paradoxon az irodalomban5, íme az egyik:

Bertrand-féle doboz paradoxon

Adott három egyforma doboz. Az elsőben két arany érme van, a másodikban két ezüst érme, a
harmadikban pedig egy arany és egy ezüst. A dobozok tartalmát nem ismerve, (egyenletesen)
véletlenszerűen választva kihúzunk egy dobozból egy érmét. Feltéve, hogy a kihúzott érme arany,
mi a valószínűsége, hogy a dobozban lévő másik érme is arany?

Első nekifutásra az 1

2 reális tippnek tűnhet, hiszen két esetben húzhattunk arany
érmét: ha az első vagy második dobozból húztunk. Ezek közül pedig csak az egyik
3, amit
esetben lesz a másik érme ezüst. Ugyanakkor a paradoxon helyes megoldása 2
kísérlettel is igazolhatunk. Ennek magyarázata, hogy eredetileg 6-féle kimenetele lehet
a húzásunknak az alapján, melyik érmét húzzuk (az érméket különbözőnek véve). Ebből
a 6 esetből 3-ban húzunk arany érmét, ez tehát az összes eseteink száma. Ebből a 3
esetből 2-ben a dobozban lévő másik érme szintén arany, így a keresett valószínűség 2
3.

A példából okulva érdemes deﬁniálnunk a vizsgált fogalmainkat.

1.1. Eseménytér

A valószínűség fogalmát a Kolmogorov-axiómák6 segítségével formalizálhatjuk.

Kolmogorov a huszadik század nagy hatású matematikusa, aki a fentihez hasonló félreérthetőségek
feloldásaként dolgozta ki azt a keretrendszert, aminek a kiindulópontját ma Kolmogorov-axiómáknak
nevezünk. Maguk az axiómák a valószínűségi mező deﬁníciójában szereplő feltételek (ld 1.3 alfejezet).
1.1.1. Deﬁníció. Legyen Ω egy tetszőleges halmaz. A következő elnevezéseket fogjuk használni:

• Eseménytér: Ω,
• Kimenetel: az eseménytér egy eleme, ω ∈ Ω,
• Események: az eseménytér „kitüntetett” A ⊆ Ω részhalmazai,
• Valószínűség: egy eseményhez hozzárendelt P(A)-val jelölt, 0 és 1 közti valós szám.

A fenti paradoxon esetében például 6 kimenetel van, így az eseménytér 6 elemű halmaz. Annak az

A eseménynek pedig, hogy „elsőre arany érmét húzunk” a P(A) valószínűsége 1
2.
De mi az, hogy az események „kitüntetett” részhalmazok? Honnan fogjuk tudni, egy kérdés ese-
tében mit akarunk eseménynek nevezni, és mit nem? Röviden, azokat a részhalmazokat választjuk
eseménynek, amikhez valószínűségeket szeretnénk hozzárendelni. Sok elemi feladat esetében ez nem
igazi probléma: minden részhalmazt eseménynek választhatunk, mert feltesszük, hogy mindegyik rész-
halmaznak van értelme beszélni a valószínűségéről (még ha nem is ismerjük a pontos értékét).
1.1.2. Példa. Egy kockadobás leírásánál az eseménytér így deﬁniálható: Ω def= {1, 2, 3, 4, 5, 6}. Az Ω
elemeit, vagyis a kimeneteleket megfeleltethetjük annak, hogy mikor milyen számot dobunk. Legyen Ω
összes részhalmaza esemény. Például {2, 4, 6} egy esemény. Az eseményeket sokszor logikai állításokkal
határozzuk meg, így a {2, 4, 6} eseményt röviden írhatjuk úgy is, hogy {párosat dobunk}.

4Ha valakinek mégis kellene: robotics.stanford.edu/users/sahami/papers-dir/SIGCSE11-Probability.pdf
5lásd még: [youtube] PBS Inﬁnite Series - Making Probability Mathematical
6Az axióma – hangzásával ellentétben – nem egy lassú lefolyású megbetegedés, hanem az alapállítás másik neve.
Olyan kijelentéseket, alapvetéseket nevezünk így, amik globális feltevések az elméletünkben: nem bizonyítjuk, viszont
bárhol használhatjuk őket. Kolmogorov eredeti axiómáit lásd Foundations of the Theory of Probability.

VALÓSZÍNŰSÉGSZÁMÍTÁS

4

Felmerülhet a kérdés: „Miért nem választjuk simán mindig az összes részhalmazt eseménynek, ’oszt
csókolom?”. Azért, mert vannak olyan helyzetek, amikor szerepe van annak, mi esemény, és mi nem.
Ilyen esetekre példa:

(1) Geometriai valószínűségek esetén területekkel (vagy azzal analóg fogalommal) deﬁniál-
juk a valószínűségeket. Azonban ha minden részhalmazra szeretnénk értelmes területfogalmat
deﬁniálni, az nem fog sikerülni, ellentmondásokba futunk7. A megoldás, hogy nem minden
részhalmaz esemény, így nem kell minden részhalmazra értelmeznünk annak területét.

(2) Megﬁgyelhetőségen is alapulhat, mit nevezünk eseménynek. Például ha a fenti paradoxont
szeretnénk modellezni: Ω továbbra is deﬁniálható 6 eleműnek aszerint, hogy mit húzunk. Jelölje
Ω elemeit a1, a2, b1, b2, c1, c2 (vegyük észre, hogy Ω elemei nem kell, hogy számok legyenek).
Ezen húzások közül a1, a2, c1 jelöl arany érméket, a többi ezüstöt, a1, a2 az első láda tartalmát,
b1, b2 a másodikat és így tovább. A húzás ismeretében {a1, a2, c1} illetve {b1, b2, c2} részhalma-
zok megﬁgyelhetők, míg például {c1, c2} nem, hiszen nem tudjuk, hogy a harmadik dobozból
húztunk-e. Néhány problémánál érdemes pontosan azon részhalmazokat eseménynek nevezni,
amik megﬁgyelhetők. Ilyen probléma például a feltételes várható érték számolása is.

(3) Folyamatok, vagyis időben változó véletlen mennyiségek esetében az idő múlásával változhat,
hogy mit tudunk megﬁgyelni és emiatt mit tartunk eseménynek. Lásd még Markov-láncok,
martingálok.

Nézzük, milyen műveleteket végezhetünk eseményekkel.
1.1.3. Állítás. Mivel az események halmazok, így értelmezve van események uniója (A∪B), metszete
(A ∩ B) és Ω-ra vett komplementere (A).

Két esemény különbsége az előbbiekkel leírható: A\B = A∩B. Két esemény kizáró, ha A∩B = ∅.
Az Ω-ra használatos még a biztos esemény elnevezés. Hasonlóan, az üreshalmaz (jele: ∅) neve a
továbbiakban lehetetlen esemény.
1.1.4. Példa. A kockadobálós példánál maradva, a {párosat dobunk} esemény komplementere a
{páratlant dobunk}, a {párosat dobunk} és a {3-nál nagyobbat dobunk} események metszete a {4, 6},
míg uniója a {2, 4, 5, 6}.

Végiggondolható, hogy ha az események kijelentésekkel vannak megfogalmazva (pl. {párosat do-
bunk}), akkor az uniójuk megfelel a kijelentések szintjén a „vagy” műveletnek, metszetük az „és”-nek,
egy esemény komplementere pedig a logikai tagadásnak.
A halmazoknál megszokott tulajdonságok itt sem vesztik érvényüket: A∪ B = B ∪ A, A∩ Ω = A és

a többi. Névvel is bíró, megjegyzendő azonosság az alábbi:
1.1.5. Állítás.

(de Morgan-azonosságok) Két halmazra:

o

illetve végtelen sok halmazra:

A ∪ B = A ∩ B

∞[

∞\

Ai

Ai =

és

és

i=1
Az első állításpár Venn-diagramon könnyen ellenőrizhető.

i=1

i=1

A ∩ B = A ∪ B,

∞\

Ai =

∞[

i=1

Ai.

Feladat. Legyenek A, B és C események. Írjuk fel a következő eseményeket a fenti műveletek segítsé-
gével: a) legalább egy esemény teljesül, b) A és B teljesül, de C nem, c) minden esemény teljesül, d)
egyik esemény sem teljesül, e) pontosan egy esemény teljesül.

7lásd en.wikipedia.org/wiki/Vitali_set

